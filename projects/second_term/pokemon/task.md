# Проект по МОПр - раздел "Статистика"

_Позволени езици: Python; срок за предаване - 3 седмици_

След като се запознахме в известен смисъл с основите на регресионния анализ, а с това и на машинното самообучение, ще ползваме тези знания (и някои допълнителни), за да си отговорим на някои въпроси. Свалете файла pokemon_stats.csv . Този файл се нарича **dataset** - там ще намерите данните, които ще използваме за анализите. В този файл ще преминем през основните стъпки заедно. Преди да започнем, е редно да научите, че в статистиката има два вида данни - числови и категорийни. Числовите са такива, които можем да разглеждаме в регресионен анализ, докато категорийните са текст.

Целият проект трябва да представите във вид на Jupyter Notebook. Може да следвате този tutorial например: <https://www.dataquest.io/blog/jupyter-notebook-tutorial/> . За всяка задача напишете вашите наблюдения и представете код (където е валидно) на вашите открития.

## ЧАСТ 1: Data preprocessing - 1 точка

Една от най-подценяваните стъпки в анализа на данни е предварителното разчистване на данните. Статистиката се основава най-често на данни, които се съгласуват с нашите тези. Това може да звучи малко странно и “нагласено”, но аномалии в данните изкривяват представата за общата оценка на дадена популация. Независимо дали данните събирате лично вие, или получавате готово множество от данни, трябва да приравним данните към общ стандарт.

### Задача 1: Премахване на дублирани данни (0.2 точки)

Какво ще стане, ако запишем, че Гошо е ял мусака в 12:20 3 пъти? Ще направим грешно заключение, че Гошо яде много мусака. За да избегнем това, трябва да изчистим дублираните данни. Вашата задача е да изчистите файла pokemon_stats.csv от дублирани данни и да предоставите кода, чрез който сте го направили.

### Задача 2: Премахване на технически грешки в данните (0.2 точки)

Ако знаете, че Гошо яде или мусака, или сарми за обяд, как ще реагирате, когато вашата програма ви покаже, че той яде и мосака, и сърнди? Очевидно това са правописни грешки. Във файла, pokemon_stats.csv, ще видите, че типовете на покемоните имат някои грешки. Задачата е да ги поправите. Ако не сте запознати с типовете на покемоните, използвайте Гугъл.

### Задача 3: Стандартизиране на главни и малки букви (0.2 точки)

За да не оставите програмата да класифицира МЕСО и месо като различни продукти, важно е да стандартизирате формата на текста. Стандартизирайте категорийните променливи в избран от вас формат.

### Задача 4: Превод на данните (0.2 точки)

Понякога ни се налага да правим превод от един език на друг. В dataset-a ще видите, че някои имена на покемони са на чужд език. Преведете ги на английски, използвайки някой известен ресурс за покемони (например bulbapedia).

### Задача 5: Премахване на празни данни (0.2 точки)

В някои случаи провеждащите проучването лица оставят отговарящите да не попълнят някои въпроси и това оставя празни места. Тези празни места могат да попречат на проучването ни. Елиминирайте всички редове, които имат празни места в някоя колона. ~~**ВНИМАНИЕ: NONE НЕ Е ЗНАК ЗА ПРАЗНА КОЛОНА.**~~

Обикновено се прави и премахване на екстремални стойности (outliers), но в този проект няма да правим това.

## ЧАСТ 2: Анализ на категорийните променливи - 1.25 точки

Обикновено с този тип променливи правим “честотен анализ”. Това означава да разберем какъв е процентът на срещане на даден текст. Често ще виждате, че текстът е един от няколко варианта, тоест не става въпрос за анализ на свободен текст, а на някаква категория (това в машинното самообучение е познато и като “класификация”).

### Задача 6: Кой е най-често срещаният тип? (0.1 точки) 

### Задача 7: Колко покемона са от тип Poison? (0.1 точки)

### В една игра обикновено има starter pokemon-и, които са от тип Fire, Grass или Water. Нека да предположим, че всеки покемон от тези типове може да е starter (дори и еволюциите). Какъв е шансът, ако изберем Water, той да е и Poison? (0.35 точки)

Задачата решаваме чрез класическа вероятност. Ако не сте запознати какво е това, моля, потърсете информация в Интернет.

### Задача 9: Направете хистограма на първичните типове. Какви заключения можем да направим по нея? (0.35 точки)

За целта разгледайте matplotlib библиотеката и какво наричаме хистограма.

### Задача 10: Направете хистограма на вторичните типове. Кой е най-често срещаният вторичен тип? (0.35 точки)

## ЧАСТ 3: Анализ на числовите променливи - 1.75 точки

Числовите променливи ни дават шанса да направим някои по-интересни заключения. На някои от тези въпроси можем да отговорим, след като приложим някакъв вид регресия. За целта, напишете по изучените методи имплементация на линейна регресия.

### Задача 10: Какво е средноаритметичното на атаката на покемоните? (0.1 точки)

### Задача 11: Покажете таблица на средноаритметичните на всички числови променливи. (0.2 точки)

### Задача 12: Съвпада ли модата със средноаритметичното при всички числови променливи? (0.3 точки)

### Задача 13: Предвидете колко висок би бил един покемон, ако има 85 атака. (0.5 точки)

### Задача 14: Направете анализ на теглото на покемона спрямо неговия special defense. (0.65 точки)

## Относно оценяването

Точките получавате само и единствено след обосновка. В Jupyter Notebook вие имате шанса да правите смесица от обяснителни бележки и код. Целта на проекта е да направите (макар и лесен) научен анализ върху данни, но се очаква да направите и обяснение на алгоритмите, които сте използвали, как работят те и каква е тяхната реализация.
